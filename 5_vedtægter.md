---
layout: page
title: Vedtægter
permalink: /vedtaegter/
position: left
group: nav
image: images/about_image.png
---


## §1
Foreningens navn er IT-Tutor, hjemmehørende på Institut For Datalogi, Åbogade 34, 8200, Aarhus N.


## §2
Foreningen har til formål at arrangere og afholde studiestartsuge, hyttetur og eventuelle andre aktiviteter i forbindelse med studiestarten, for nyimmatrikulerede studerende på Bacheloruddannelsen i IT på Institut for Datalogi ved Aarhus Universitet. Herefter benævnt IT-Uddannelsen.

Foreningen udfører dens arbejde på vegne af og i samarbejde med SOFA-IT herefter i disse vedtægter benævnt SOFA.


## §3
**Stk 1** Foreningens medlemmer tæller udelukkende styregruppen som planlægger tutorarbejdet på Bacheloruddannelsen i IT på Institut for Datalogi.
**Stk 2** Styregruppen vælges af den siddende bestyrelse i SOFA. Et styregruppemedlem er hermed medlem af IT-Tutor fra det øjeblik SOFA har informeret medlemmet om optaget. 
**Stk 3** Medlemskab varer indtil optagelse af nye medlemmer har fundet sted, jf. §3 Stk 1. Dog senest indtil næste generalforsamling eller senere genoptagelse. 
**Stk 4** Eksklusion kan ske, hvis særlige forhold giver anledning hertil. Beslutningen kræver, at mindst 2/3 af foreningens medlemmer har stemt for eksklusionen. Dog kan en enstemmig bestyrelse ekskludere et medlem, såfremt vedkommende ikke opfylder kravet om aktiv medvirken.
**Stk 5** Skulle et medlem efter eget valg forlade foreningen, kan et nyt medlem optages hvis der i bestyrelsen er almindeligt flertal for dette.

## §4
Stk 1. Det er styregruppens ansvar at udpege tutorer på baggrund af ansøgninger fra studerende på IT Uddannelsen. 
Stk 2. Tutorernes rolle er at varetage det konkrete arbejde ved studiestarten i samarbejde med foreningen og styregruppen. 
Stk 3. Tutorerne vælges på et lukket møde. De eneste der må være tilstede på mødet er medlemmer af den nuværende styregruppe.
Stk 4. Det er tilladt for medlemmer af styregruppen at ansøge om at blive tutorer. Styregruppemedlemmer der har ansøgt om at blive tutor må dog ikke deltage i udvælgelsen af årets tutorer. Dog må de godt deltage i diskussionen af de enkelte ansøgninger.
Stk 5. Styregruppen kan til enhver tid fratage en tutor sine opgaver og forpligtelser i foreningen, hvis de finder det nødvendigt. 


## §5
Den ordinære generalforsamling afholdes hvert år i efteråret og indkaldes med mindst en uges varsel. Datoen for generalforsamling skal offentliggøres for medlemmer senest 14 dage før afviklingen.


## §6
**Stk 1** På generalforsamlingen holdes en evaluering af det foregående års aktiviteter, og bestyrelsen fremlægger foreningens regnskab til godkendelse. En ny bestyrelse, der skal forestå det kommende års rusintroduktion, vælges.<br>
**Stk 2** Dagsorden for den ordinære generalforsamling skal indeholde følgende punkter:


1. Valg af dirigent og referent.
2. Evaluering af det tutorårets aktiviteter
3. Fremlæggelse og godkendelse af foreningens regnskab.
4. Gennemgang og godkendelse af næste års budget
5. Behandling af indkomne forslag.
6. Valg af bestyrelsesmedlemmer.
7. Valg af suppleant.
8. Fordeling af ansvarsområder i styregruppen
8. Eventuelt.
9. Afsluttende Umpti_Umpti


## §7
Bestyrelsen kan frit indkalde til ekstraordinær generalforsamling, såfremt den finder, at særlige forhold bør diskuteres. Et medlem af foreningen kan indkalde til ekstraordinær generalforsamling, såfremt dette anbefales af et flertal af foreningens medlemmer.


## §8
**Stk 1** Bestyrelsen består af tre medlemmer. Bestyrelsen er ansvarlig for bevilling af penge samt indkaldelse til møder. <br>
**Stk 2** Bestyrelsen er selvkonstituerende og følgende poster skal være repræsenteret:
+ Formand
+ Næstformand
+ Kasserer


## §9
**Stk 1** Har et bestyrelsesmedlem handlet i strid med sine beføjelser (uden fuldmagt eller uden for dennes grænser), vil foreningen ikke været bundet af den trufne aftale, hvorfor bestyrelsesmedlemmet selv må hæfte for opfyldelsen. <br>
**Stk 2** Vælger et bestyrelsesmedlem at forlade foreningen, og dermed bestyrelsen, kan bestyrelsen suppleres med en suppleant i fald sådanne er valgt. Er dette ikke tilfældet er bestyrelsen selvsupplerende.


## §10
Tegningsregler og daglig ledelse<br>
**Stk 1**
Foreningen tegnes af
+ Formanden
+ Kasseren<br>

**Stk 2** De i Stk 1 nævnte må hver individuelt disponere over foreningens midler.


## §11
**Stk 1** Der opkræves ikke kontingent af foreningens medlemmer. Foreningens økonomi baseres på private tilskud <br>
**Stk 2** Foreningens medlemmer modtager ikke løn for deres arbejde.<br>
**Stk 3** Foreningens medlemmer hæfter ikke for foreningens eventuelle gæld.<br>
**Stk 4** Regnskabsåret følger en given bestyrelse på en sådan måde at et nyt regnskabsår starter når de første aktiviteter under den nye bestyrelse påbegyndes.


## §12
Der kan ved skriftlig henvendelse til bestyrelsen ansøges om penge til arrangementer, som opfylder foreningens formål. Der vil i forbindelse med disse ansøgninger kunne udbetales et beløb, som efter bestyrelsens skøn må anses for værende passende, såfremt bestyrelsen stemmer herfor. I fald bestyrelsen ikke bliver enige ved almindeligt flertal, sendes ansøgningen til afstemning blandt medlemmerne. Afgørelsen sker ved almindeligt flertal.


## §13
Vedtægtsændringer kan finde sted på enhver generalforsamling. Ændringer kræver et flertal på 2/3 af de fremmødte.


## §14
Opløsning af foreningen kan kun ske, såfremt forslag herom er vedtaget med 3/4 af de afgivne stemmer på en generalforsamling, hvor samtlige medlemmer er repræsenteret.

Vedtagelsen er først gyldig, når den er blevet bekræftet med 2/3 af de afgivne stemmer på en ny generalforsamling, der afholdes mindst 1 måned senere og ikke senere
end 6 måneder efter den første.
Den sidste generalforsamling er beslutningsdygtigt uanset antallet af medlemmer.

Såfremt foreningen opløses, benyttes foreningens formue og ejendele til, efter foreningens formål passende arrangementer, efter generalforsamlingens bestemmelse. 
